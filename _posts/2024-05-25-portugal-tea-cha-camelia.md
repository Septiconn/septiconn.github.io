---
layout: post
title:  "Cha Camelia - herbata portugalska nie tylko na Azorach"
categories: [Herbata w Europie]
image: assets/images/2024/05/25/title.webp
tags: Portugalia Porto plantacja
---


W czerwcu 2023 roku, planując podróż do Portugalii, a dokładniej do Porto, miałem nadzieję znaleźć atrakcje, które przyciągną uwagę miłośnika herbaty. Niestety, szybkie wyszukiwanie w Google pokazało głównie wiele miejsc z bubble tea. Są to zresztą bardzo dobre miejsca, szczególnie polecam [Gong Cha](https://maps.app.goo.gl/Dk8y79r2TYnRchkG9) i [Tea talk](https://maps.app.goo.gl/4TjzHraDVxCSn4UJ6). To przyjemne miejsca, gdzie można poczuć  smak herbaty w napoju, co jest rzadkością, przynajmniej w Polsce. Kubki z Tea Talk okazały się na tyle solidne, że zabrałem je ze sobą i nadal je używam.

Jednak wracając do poszukiwań, wiedziałem, że na Azorach uprawia się herbatę, więc miałem nadzieję znaleźć coś podobnego w kontynentalnej Portugalii. Dzięki przeszukiwaniu grup o herbacie udało mi się znaleźć informacje o zbiorach kwiatów herbaty w 2019 roku na nowej plantacji niedaleko Porto. Byłem blisko! Wkrótce znalazłem nazwę - CHÁ CAMÉLIA. Okazało się, że mają stronę internetową i profil na Instagramie, ale co najważniejsze - można umówić się na zwiedzanie! (Koszt to **75€** dla grup do 4 osób)

Plantacja znajduje się w ***Fornelo***, około 20 km od centrum Porto, jednym z wygodniejszych sposobów dotrzeć jest najpierw metro do Trofa, a później jeszcze około 20 minut taksówką. 


<p align="center">
  <img alt="planatacja widok" src="/assets/images/2024/05/25/plantation_overview_2.webp" width="700">
</p>

Plantacja ta jest prowadzona przez Dirka Niepoorta i NInę Gruntowaki. Z tego co zrozumieliśmy, ten teren pierwotnie należał do rodziny Dirka i główni była tam uprawiana winorośl i produkowane wino (wciąż jest).

Generalnie, Cha Camelia uprawia przeróżne rzeczy poza herbatę i winoroślą, można spotkać rzędy jabłoń, czy też kiwi. Jabłka uprawiają tylko na użytek własny, natomiast kiwi suszą i sprzedają, i muszę przyznać, że do było bardzo dobre kiwi (choć nie wiem, czy nie było to pierwsze suszone kiwi w moim życiu), więc musieliśmy dokupić paczuszkę do zjedzenia w drodze powrotnej.

<p align="center">
  <img alt="Krzew kiwi" src="/assets/images/2024/05/25/kiwi.webp" width="700">
  <br>
    <em><i>Krzew kiwi na plantacji</i></em>
</p>

Na plantacji byliśmy 6 czerwca 2023, to był akurat dzień, w którym zaczynali zbiór herbaty, mieliśmy nadzieję, że uda się też popatrzeć na proces produkcji, ale niestety, z jakiegoś powodu, mogliśmy tyłko z daleka popatrzeć na obróbkę liści.


Krzewy, które widzieliśmy na plantacji, należały do jednej z trzech kategorii:

- Krzewy pochodzące z Japonii
- Krzewy z nasion, które wykiełkowały już w Portugalii
- Krzewy, zebrane z okolic Porto

Cha Camelia skupia się na produkcji herbaty zielonej, którą uczyli się produkować między innymi od rodziny Japończyków. To były pierwsze krzewy na ich plantacji. Kiedy usłyszałam o krzewach z Japonii, od razu nasunęło mi się pytanie, który to kultywar - czy to może wszechobecna Yabukita? Niestety, nie chcieli odpowiedzieć na to pytanie, które jest dość popularne w czasach transparentności, twierdząc, że to tajemnica. Mogę tylko spekulować, co było przyczyną tego, ale być może to jest mniej ważne.

<p align="center">
  <img alt="" src="/assets/images/2024/05/25/with_seeds.webp" width="700">
</p>

Sadzonki z nasion, powstają na plantacji w coraz większych ilościach (chyba nawet można je zakupić). W warunkach domowych próbowałem kilka razy kiełkować herbatę, ale zawsze bez skutku, w Cha Camelia też mieli z tym problemy, przy tradycyjnym kiełkowaniu procent sukcesu był bardzo niski. Rozwiązanie okazało się być banalnie proste: orzeszki krzewu herbacianego naturalnie opadają na ziemię i część z nich kiełkują, a już późnij można mini-sadzonki przesadzić do doniczek, ten sposób zrobił się głównym źródłem nowych sadzonek na plantacji.

<p align="center">
  <img alt="Sadzonki herbaty z nasion w powietzu" src="/assets/images/2024/05/25/seedling_air.webp" width="700">
  <br>
    <em><i>Sadzonki herbaty prosto z pod krzewu</i></em>
</p>

<p align="center">
  <img alt="Sadzonki herbaty z nasion" src="/assets/images/2024/05/25/seedlings.webp" width="700">
  <br>
    <em><i>Sadzonki herbaty z nasion, już przesadzone do doniczek</i></em>
</p>

Natomiast trzecia grupa była małym zaskoczeniem, okazuje się, że kamelia jako roślina ozdobna jest bardzo popularna w okolicy Porto, kamelia pojawia się tu na początku 19 wieku, i w sprzyjających warunkach szybko nabierała popularność, już w połowie tego wieku poeta **Carducci Giusuè** pisał, że *“Porto jest rzeczą płynąca między kamelii”*. Okazało się jednak, że między ozdobne kamelii w kolekcjach można było spotkać też bardziej lubianą przez herbaciarzy *Camelia sinesis*, i to właśnie zostało zrobione przez zespół Cha Camelia.

<p align="center">
  <img alt="Małe krzewy herbaty w cieniu" src="/assets/images/2024/05/25/tea_in_shadow.webp" width="700">
  <br>
    <em><i>Małe krzewy herbaty w cieniu </i></em>
</p>

Mieliśmy również okazję spróbować ich herbat. Cha Camelia produkuje głównie zielone herbaty, w tym aromatyzowane, ale w lepszy sposób, na przykład sencha z suszoną różą z plantacji.

Pierwszymi były ***Kintsugi Cha*** - zielona herbata z pierwszego zbioru, i ***Luso Cha*** - z drugiego. Te herbaty nie były szczególnie wyjątkowe, straciły smak zbyt szybko, nawet pierwsze zaparzenie wydawało się rozwodnione. Myślę, że może to być związane z tym, że produkcja herbaty na większą skalę w tym miejscu jest stosunkowo nowa i potrzebuje więcej czasu do nauki. Wierzę, że będzie lepiej!

<p align="center">
  <img alt="tipsy herbaty" src="/assets/images/2024/05/25/tips.webp" width="700">
</p>

Następna była ***Rosa do Oriente***. Na plantacji klasyfikowana jest jako herbata zielona, ale w praktyce jest bliższa oolongom. Liście, pozostawione do utleniania na kilka godzin, nabierają ładnej czerwonej krawędzi, podczas gdy reszta liścia pozostaje zielona. Ta herbata była moją ulubioną. Można ją zaparzać dłużej, a jej smak przypomina jasne oolongi, takie jak Baozhong. Jest świeża i bardzo kwiatowa.

<p align="center">
  <img alt="Rosa do Oriente - suche liście" src="/assets/images/2024/05/25/rosa_dry.webp" width="700">
  <br>
    <em><i>Rosa do Oriente - suche liście</i></em>
</p>

<p align="center">
  <img alt="Rosa do Oriente - po zaparzeniu" src="/assets/images/2024/05/25/rosa_wet.webp" width="700">
  <br>
    <em><i>Rosa do Oriente - po zaparzeniu</i></em>
</p>

Ostatnią degustowaną herbatą była ***Pipa Cha*** - ciemny oolong dojrzewający w beczkach po porto. Bazą tej herbaty jest chiński oolong (nie uzyskaliśmy informacji, który dokładnie, ale wyglądem przypomina Baihao). Ta herbata była najtrudniejsza do oceny. Z jednej strony, jej smak to coś zupełnie nowego - intensywnie owocowy z lekką kwaskowatością, wręcz przypominając kompot, zdecydowanie przekazuje organoleptyczne cechy porto. Jednak wydaje się, że beczka całkowicie zagłuszyła smak herbaty, co przypomina sytuacje z bubble tea (nie mogłem się  powstrzymać od tej analogii). To był mój główny problem z tą herbatą. To nie jest ani dobre, ani złe, herbata jest nadal unikalna i warta spróbowania. Chociaż prawdopodobnie już nie jest dostępna u producenta, można ją znaleźć (i to nawet w Polsce, kto by się spodziewał) u [teasome](https://teasome.pl/p/port-wine-oolong/).

Generalnie, wycieczka była dobra, szkoda tylko, że nie mogliśmy zobaczyć produkcji. Jeśli jesteście w Porto, gorąco zachęcam do zwiedzenia tej plantacji - 20 km to przecież o wiele bliżej niż Azory.

[Instagram Cha Camelia](https://www.instagram.com/_chacamelia_?igsh=MTZqdXVhZ3hvNWoyYw==)