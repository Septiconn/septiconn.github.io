---
layout: post
title:  "Matcha a cukrzyca - Marukyu Koyamaen"
categories: [Artykuły naukowe]
image: assets/images/2023/05/25/title.jpg
tags: featured matcha cukrzyca
---

Marukyu Koyamaen jest jednym z większych producentów herbaty matcha w Japonii. Zawsze lubiłem ich produkty, nawet ta najtańsza matcha jest idealną w stosunku cena/jakość.

Ale oprócz klasycznych blendów można u nich spotkać rozdział Limited edition, gdzie się ulokowały: matcha z obniżaną zawartością kofeiny, matcha GABA oraz bohater tej opowieści - Matcha Marutou.

Ta herbata według opisu zawiera więcej minowaryny, związku zbadanego przez profesora Minowada Masuji w 1938, który obniża stężenie glukozy we krwi i pomoga zapobiegać cukrzycy typu drugiego. Widziałem już niektóre pracę np. o zwiększeniu aktywności insuliny przez niektóre związki herbaty, więc byłem ciekaw. 

Herbata zamówiona, zacząłem śledztwo. W internecie można znaleźć dwa artykuły profesora Minowada, jednak żaden z nich nie jest nigdzie dostępny, nawet płatnie, choć za to nie brakuje cytowań tych artykułów (około 10, w tym z 2022). Ale cytowania są raczej krótkie i nie dowiadujemy się nawet, jaki jest wzór tego wspaniałego związku.

Poszedłem więc za pomocą do Marukyu Koyamaen w styczniu, powiedzieli, że dostanę odpowiedź w ciągu tygodnia, jednak trochę to się przedłużyło. Dopiero 22 maja dostałem odpowiedź, choć już się nie spodziewałem i była ona na tyle ciekawa, że jest powodem tego wpisu.

Producent mówi, że w ciągu ostatnich kilku miesięcy próbowali wysłać tą matcha to kilku laboratoriów, żeby określić zawartość minowaryny (chce mi się wierzyć, że ja byłem powodem tego zjawiska), jednak żadne z nich nie było w stanie określić zawartości tego związku.

Dodatkowo też wspominają, ze istnieją te dwa artykuły, o których wspominałem wyżej, ale nie mają do nich dostępu (o, kto by się dziwił).  A ich dział kontroli jakości niby ma dostęp do części jednego z artykułów, gdzie Minowara twierdzi, że herbaty rosnące w czerwonoziemach mają większa zawartość minowaryny(coś to ma z zawartością żelaza?), i właśnie z takich liści robią tą Marutou Matcha.

W podsumowaniu, przypominają, że nie promują tej herbaty jako suplementu diety/leku, choć w opisie mają jasne napisane *"minowarin contained in Matcha had been proven to be effective for lowering blood glucose levels."*

I choć się zgadzam, że są dowody na korzystne działanie herbaty(nie tylko matcha) na poziom cukru i zapobieganie cukrzycy, to cała sytuacja z tą herbaty jest bardzo dziwna. Ale sama herbata jest bardzo dobra, a czy warto przepłacać za teoretycznie zwiększona zawartość niewiadomego związku, to już inna sprawa.

Zdjęcie tytułowe: Marukyu Koyamaen