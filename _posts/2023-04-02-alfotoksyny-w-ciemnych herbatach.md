---
layout: post
title:  "Mikotoksyny w ciemnych herbatach"
categories: [Artykuły naukowe]
image: assets/images/2023/04/02/title.jpg
tags: featured puer heicha
---
W artykule o grzybach i bakteriach w herbatach ciemnych([heicha](https://antonoherbacie.pl/grzyby-i-bakterie-w-herbatach-heicha/), [puer](https://antonoherbacie.pl/grzyby-i-bakterie-w-herbatach-puer/)), wspominałem o tym, że niektóre grzyby obecne podczas semifermentacji tych herbat mogą produkować toksyny, które akumulując się w organizmie mogą mieć działanie mutagenne i hepatotoksyczne. Wtedy autorzy szczególnie zwracali uwagę na stężenia patuliny, która była obecna w stosunkowo dużym stężeniu(1000 ug/kg), jednak w zaparzonej herbacie raczej nie przekroczy bezpiecznego progu (50 ug/kg). Ale nie mniej jednak to jest właśnie problem większości badań zawartości toksyn w herbatach - skupiają się na zawartości w liściach, nie biorąc pod uwagę procesu parzenia. 

Jednak w listopadzie 2022 w czasopiśmie  Food Chemistry pojawił się artykuł, gdzie autorzy próbują opisać proces uwalniania toksyn z rodziny aflatoksyn, uwzględniając parzenie.
Aflatoksyny są wytwarzane przez niektóre  grzyby z rodziny *Aspergillus*, w warunkach wysokiej wilgotności i temperatury, właśnie jak ma to miejsce przy produkcji ciemnych herbat, aflatoksyny mogą oddziaływać z DNA, negatywnie wpływać na wątrobę, są też słabo rozpuszczalne w wodzie i przez to akumulują się w organizmie.
<p align="center">
  <img alt="micro-heicha" src="/assets/images/2023/04/02/toxic.jpg" width="550">
</p>

Autorzy wybrali 6 rożnych herbat ciemnych, w tym puer i liubao, do herbat dodano aflatoksyny w znanym stężeniu. I tu pierwsza ciekawa obserwacja - tuż po dodaniu toksyn do herbaty da się wyekstrahować do 95% toksyn(z użyciem odpowiednich rozpuszczalników organicznych, nie wody), jednak po miesiącu przechowywania procent ten spada poniżej 50% dla tej samej metody, sugerując, że macierz liści herbaty dość mocno trzyma aflatoksyny, przeszkadzając ich uwolnieniu.

A co z zaparzeniem wodą? Niestety autorzy używają parzenia niezbyt zbliżonego do parzenia np. w gaiwanie, ale i z tego da się wyciągnąć ciekawe wnioski. Przy parzeniu 5 gramów herbaty w 250 ml wody przez 5 minut da się wyekstrahować 2.94% dodanego związku, a najważniejsze, że aflatoksyna była wykryta tylko w pierwszym parzeniu. Wniosek jest ten sam warto przepłukać herbatę przed parzeniem, autorzy również sugerują, że duże powinowactwo liści herbaty do aflatoksyny może być podstawą do dalszych badań z użyciem herbaty jako absorbenta toksyn.

[Żródło](https://doi.org/10.1016/j.foodchem.2022.134969){:.umami--click--source-link}